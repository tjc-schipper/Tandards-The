# Periodieke controle
## De APK voor uw mond

Zoals men zegt: onderhoud is alles. Ook uw gebit verdient onderhoud, zeker omdat nare problemen voorkomen kunnen worden door er vroeg bij te zijn. Daarom zien wij u liefst halfjaarlijks terug voor controle zodat alles zorgvuldig nagekeken kan worden en waar nodig reparaties uitgevoerd.
Om de zoveel tijd worden de zogenaamde <strong>Bitewing</strong> foto's genomen. Deze stellen ons in staat om moeilijk zichtbare problemen op te sporen - vaak nog voordat ze serieus worden. Dit geldt bijvoorbeeld voor (aankomende) gaatjes.



# Gaatjes en vullingen (restauratieve tandheelkunde)
## Als er dan toch een gaatje is, houden wij hem zo klein mogelijk

Gaatjes geven veelal klachten en kunnen onbehandeld zelfs uitlopen op ernstigere problemen zoals zenuwontsteking. Daarom behandelen wij ze liefst in een zo vroeg mogelijk stadium, wanneer ze nog klein zijn. Ook hier stemmen we de behandeling optimaal af op uw wensen.
Zo vullen wij reguliere gaatjes met materialen in de kleur van uw eigen tand of kies. Door onze aandacht voor detail zijn wij in staat om deze vullingen <strong>praktisch onzichtbaar</strong> te maken, een van onze specialiteiten!
Voor grotere of moeilijkere gaatjes kunnen wij in overleg met u ook andere materialen gebruiken (porcelein, zirconium, etc.) die daarvoor weer betere eigenschappen hebben. Verder maken wij sinds 30 jaar geen 'grijze' vullingen meer van Amalgaam - dit is zowel beter voor uw gezondheid als het milieu.



# Wortelkanaal behandelingen
## Zelfs als de zenuw ontstoken is, is de tand of kies nog te redden

Een zenuw die ontstoken is geraakt zal hoe dan ook behandeld moeten worden. Deze behandeling heet een wortelkanaal behandeling. In het kort zorgen wij ervoor dat de ontstoken zenuw verwijderd wordt en de tand of kies zodanig bewerkt wordt dat hij kan blijven functioneren. Zo heeft u geen protheses of implantaten nodig.

Een bijwerking is wel dat de tand of kies over een periode van ongeveer 6 maanden verkleurt. Deze wordt blauw- of grijsachtig en donkerder. Daarom is het standaard procedure om deze dode tanden te bekronen, zodat deze donkerdere kleur niet meer zichtbaar is.




# Parodontologie
## Iets met een gezonde bodem of zo?

Het tandvlees en de onderliggende tandwortels vormen de basis van uw gebit. Als hier iets mee aan de hand is kan dat grote gevolgen hebben. Bloedend, rood of pijnlijk tandvlees, losstaande tanden/kiezen en een nare geur zijn veel voorkomende klachten.
Wij zijn gespecialiseerd in het grondig aanpakken en duurzaam oplossen van dit soort klachten. Op deze manier kunt u nog lang van uw eigen tanden en kiezen genieten; er mee eten, lachen, pronken, fluiten en leven.

Een ander aspect aan parodontologie betreft esthetische correcties. Denk bijvoorbeeld aan te korte/lange tanden of teruggetrokken tandvlees. Ook hier kunnen wij op een professionele en duurzame manier hulp bieden.
Zo brengen wij uw gebit en uiterlijk weer terug in harmonie. Uiteindelijk gaat het toch allemaal om kwaliteit van leven.

Zie ook: orthodontie (beugels).



# Roentgenologie
## Hoe sneller we erbij zijn, hoe beter.

Röntgenfoto's (of "x-rays") stellen ons in staat om tot in de binnenkant van uw gebit te kijken. Zo kunnen wij bijvoorbeeld (aankomende) gaatjes opsporen en analyseren, de gezondheid van uw kaak en tandwortels inspecteren en andere dingen die niet voor het blote oog zichtbaar zijn. Dit is bijvoorbeeld voor de implantologie een cruciaal punt, maar ook bij periodieke controles komt dit goed van pas.

We beschikken op dit gebied over de allermodernste apparaten en technieken. Op basis van het uitgebreide inzicht dat ons dit verschaft kunnen we voor u precies die zorg leveren die u nodig heeft.




# Kroon en brugwerk
## Een kroon is pas een kroon als je er niets van ziet.

Dit zegt eigenlijk al genoeg, kronen maken is een kunst op zich. Een goede kroon merkt en ziet u niets van.

Wij zetten kronen om (deels) de functie van een dode, verkleurde of beschadigde tand over te nemen, bijvoorbeeld na een wortelkanaal behandeling. Zo kunt u er weer mee bijten, kauwen en glimlachen alsof er niets veranderd is. Daar waar een kroon een kapje over een bestaande tand of kies is, is een brug simpelweg een kroon die over meerdere (aangrenzende) tanden of kiezen wordt geplaatst.

Bij het maken van deze kronen streven wij uiteraard uw natuurlijke tandkleur en vorm na zodat deze perfect aansluiten. Zo geven we u weer een fraaie glimlach die niet van het origineel te onderscheiden is.

Zo ook met mooi en goed kroon en brugwerk. Je moet het niet opmerken in iemands mond, je moet het voorbij lopen. Het moet in dat gezicht passen, net als een tweede huid. En de functie : de vroegere functie van de (oude) voorganger in zijn geheel overnemen. Net zo goed kunnen kauwen als voorheen, als of er niets veranderd is.
Dat is kroon en brugwerk. Dat streven wij na : Perfectie. In al ons handelen. In Uw belang.



# Implantologie
## Kunstwortels als basis voor een fraai (kunst)gebit

Wanneer tanden onverhoopt verloren zijn gegaan kan men de wortels daarvan vervangen: kunstwortels. Deze kunstwortels zijn gemaakt van titanium en kunnen worden gebruikt om verankering te bieden aan kronen, protheses of een combinatie daarvan. Stelt u zich voor dat u misschien al jaren tandenloos bent, en een dag later staat u letterlijk weer met uw mond vol tanden. U kunt hiermee weer echt kauwen, en vooral lachen. Implantaten bieden vele mogelijkheden om u weer een stralend gebit te geven.


# Gnathologie
## Het gebit en de kaken onder druk

Slechte gewoontes en psychische spanningen uiten zich vaak fysiek, bijvoorbeeld in de vorm van tandenknarsen, kaakklemmen, tongpersen of hoofd-, nek- en schouderklachten. Soms kunnen deze aandoeningen vele jaren onbehandeld of zelfs onopgemerkt blijven - met alle gevolgen van dien. Dit kan bijvoorbeeld leiden tot hevig versleten tanden en kiezen, versleten kaakgewrichten, of jarenlang onverklaarbare spierklachten. 

In de gnathologie pakken wij deze problemen aan en bieden u een oplossing of verlichting van de klachten. Dit kan u een hoop andere medische ingrepen schelen, en zorgt ervoor dat u zich langdurig prettiger voelt.



# Orthodontie
## Uw gebit weer op het rechte pad

Veel mensen denken dat orthodontie alleen om uiterlijk gaat, maar dit is verre van waar. Een goed uitgelijnd gebit leidt ook tot beter functioneren en langer behoud.
Tanden en kiezen die goed op een rij staan zijn bijvoorbeeld eenvoudiger in onderhoud en minder onderhevig aan slijtage. Daarnaast zijn er vele vroege gewoontes zoals duimzuigen, tongpersen of mondademhaling die voor ellende kunnen zorgen. Dit uit zich bijvoorbeeld in de spraak of het uiterlijk. 

Een harmonisch gezicht leidt tot meer levensvreugde en succes. Als u daarmee ook nog levenslang probleemloos kunt kauwen, lachen en zich zeker voelen, wat let u dan nog?




# Protheses, kunst- en klikgebitten
## Passende vervanging wanneer reparatie geen optie meer is.


Een goed kunstgebit maken is een kunst op zich. Net als een paar schoenen moet het kunstgebit als een tweede huid bij u passen. Bovendien moet er mee gekauwd en gelachen worden. Al 35 jaar is het onze specialiteit om dit voor u te verzorgen.

Het klikgebit, eventueel in combinatie met implantaten, is onze forte. Een andere optie is de overkappingsprothese. Deze protheses worden gemaakt op uw eigen wortels wanneer die nog te behouden zijn, met als voordeel dat ze muurvast zitten en prettig in gebruik zijn. Het kaakbot slinkt hierbij ook niet of nauwelijks zodat uw prothese lang en probleemloos blijft functioneren. Verder is er nog de gedeeltelijke frame-prothese die een metalen basis heeft. Voor al deze opties is onze nazorg even hoogwaardig en garanderen wij dat u aangenaam verrast zult zijn over het resultaat.






# Chirurgie
## Expertise en veelzijdigheid onder een vertrouwd dak.

Uiteraard is een goede bekende, je eigen tandarts, die een chirurgische ingreep bij je gaat uitvoeren een prettiger en ontspannerder ervaring dan een chirurg die je maar een keer ziet. 

Wij doen verwijderingen van verstandskiezen die niet of gedeeltelijk doorkomen gewoon zelf. Daarnaast doen wij wortelpuntontsteking behandelingen (apex resecties), tandvleesingrepen, implanteren, bot transplantaties, etc. gewoon bij ons onder een dak. Ook gedurende de nazorg en de vervolgbehandelingen blijft U gewoon door ons behandeld worden. De luxe van een all-in-one behandeling is hét grote voordeel van onze brede expertise en uitgebreide ervaring.




# Esthetische behandelingen
## Bleke, veneers en andere ingrepen voor een aantrekkelijke glimlach.

Tegenwoordig hoeft niemand meer te lijden onder een uiterlijk waar hij of zij zelf niet blij mee is. Een goed zelfbeeld en zelfvertrouwen maken elke dag tot een waar plezier. Wij kunnen hierin bijstaan.
Esthetische (deel)behandelingen kunnen op zichzelf staan, maar kunnen ook onderdeel zijn van een orthodontische ingreep, vullingen of kroon en brug werk.
